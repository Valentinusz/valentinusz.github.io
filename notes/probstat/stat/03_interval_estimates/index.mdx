# Intervallumbecslések

Az eddig látott becsléseink mindegyike ún. pontbecslés volt, hiszen egyetlen értékkel közelítettük az ismeretlen
paraméter értékét. Most viszont olyan becsléseket fogunk alkalmazni, amik elég nagy valószínűséggel beszorítják egy zárt
intervallumra az ismeretlen paraméter értékét.

Adott, véges sok, ugyanazon eloszlásból származó, független elemekből álló minta. Célunk az **eloszlás** egy vagy több
**ismeretlen paramétereinek becslése** a minta alapján.

## Hipotézisvizsgálat

Egy $H_0$ **nullhipotézist** állítunk fel az ismeretlen paraméterekre, melynek **igazságtartalmát** egy **statisztikai
próbán keresztül vizsgáljuk**.

Emelett felállítunk egy $H_1$ **ellenhipotézist**, amit akkor fogadunk el, ha a nullhipotézist elutasítjuk.

A **próbák eredménye** valamilyen érték lesz, melynek **segítségével eldönthetjük** elfogadjuk, vagy elutasítjuk a
nullhipotézist.

Ehhez szükséges annak a definiálása is, hogy milyen értékek esetén fogadjuk el a nullhipotézist, amit 
**szignifikanciaszint**nek nevezünk és $\alpha$-val jelölünk.

Az $\alpha$ szignifikanciaszint azt fejezi ki, hogy a lehetséges értékek $(1-\alpha) \cdot 100\%$-át fogadjuk el. Azt,
hogy az eloszlás mely részeit fogadjuk el a nullhipotézis-ben szereplő relációtól függ.

Ezt elfogadott értékek invervallumát **konfidenciaintervallumnak**, az **ezen kívüli** értékek halmazát
**kritikus tartományoknak** nevezzük.

### Egyenlőség

Egyenlőség esetén akkor fogadjuk el a nullhipotézist, ha az $x$ **próbastasztika** értéke **egyik oldalon se lépi túl az
általunk elvárt szintet**. Ezt úgy is megfogalmazhatjuk hogy $x$ értéke a kritikus kvantilisek között
helyezkedik el:

$$
x \in \left( -x_{ \frac{\alpha}{2} }, \;  x_{ 1 - \frac{\alpha}{2} } \right)
$$

:::info
Ha az eloszlás szimmetrikus
$
\left( -x_{ 1 - \frac{\alpha}{2} }, \;  x_{ 1 - \frac{\alpha}{2} } \right) =
\left(x_{\frac{\alpha}{2}},  x_{1-\frac{\alpha}{2}} \right)
$.
:::

<figure>
    <img src="/img/probstat/u_test_equality.svg" alt="drawing"/>
    <figcaption>Az $m=m_0$ nullhipotézis kritikus tartományai </figcaption>
</figure>


### Kisebb, nagyobb

:::danger
$\ge$ és $\le$ nullhipotézisek esetén **csak az eloszlás egyik oldala esik a kritikus tartományba**, Emiatt nem az
$1-\frac{\alpha}{2}$, hanem csak simán az $1-\alpha$ kvartiliseket határozzuk meg.
:::

Nagyobb reláció esetén a túl kicsi értékeket alkotják a kritikus tartományt.

<figure>
    <img src="/img/probstat/u_test_greater.svg" alt="drawing"/>
    <figcaption>Az $m \ge m_0$ nullhipotézis kritikus tartományai </figcaption>
</figure>

Értelemszerűen kisebb esetén pedig a túl nagy értékek.

<figure>
    <img src="/img/probstat/u_test_less.svg" alt="drawing"/>
    <figcaption>Az $m \le m_0$ nullhipotézis kritikus tartományai </figcaption>
</figure>
