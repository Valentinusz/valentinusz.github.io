# Intervallumbecslések

Az eddig látott becsléseink mindegyike ún. pontbecslés volt, hiszen egyetlen értékkel közelítettük az ismeretlen
paraméter értékét. Most viszont olyan becsléseket fogunk alkalmazni, amik elég nagy valószínűséggel beszorítják egy zárt
intervallumra az eloszlás ismeretlen paraméterének értékét.

Az paraméter értékére állításokat, ún. hipotéziseket teszünk.

## Hipotézisvizsgálat

Egy $H_0$ **nullhipotézist** állítunk fel az ismeretlen paraméterekre, melynek **igazságtartalmát** egy **statisztikai
függvényen (másszóval statisztikai próba vagy próbastasztika) keresztül vizsgáljuk**.

Emellé felállítunk egy $H_1$ **ellenhipotézist** is, amit a nullhipotézis elutasítása esetén fogadunk el.

A **próbástatisztika kiértékelése** valamilyen érték lesz, melynek **segítségével eldönthetjük** elfogadjuk, vagy
elutasítjuk a nullhipotézist.

Ehhez szükséges annak a definiálása is, hogy milyen intervallumba eső értékek esetén fogadjuk el a nullhipotézist.

## Konfidenciaintervallum

Az elfogadott értékek az eloszlás valamely intervallumáról kerülnek ki, amit **konfidenciaintervallumnak** nevezünk.

Az ezen kívüli értékeket halmazát pedig **kritikus tartomány(oknak)** nevezzük.

A konfidenciaintervallumot, mindig úgy definiáljuk, hogy a lehetséges értékek egy adott százalékát tartalmazzák. Ezt az
általunk definiált határt **szignifikanciaszint**nek nevezünk és $\alpha$-val jelölünk.

Az $\alpha$ szignifikanciaszint azt fejezi ki, hogy a lehetséges értékek $(1-\alpha) \cdot 100\%$-át fogadjuk el. Azt,
hogy az eloszlás mely részeit fogadjuk el, általában a nullhipotézis relációja alapján döntjük el.

### Egyenlőség

Egyenlőség esetén akkor fogadjuk el a nullhipotézist, ha az $x$ **próbastasztika** értéke **egyik oldalon se lépi túl az
általunk elvárt szintet**. Ezt úgy is megfogalmazhatjuk hogy $x$ értéke a kritikus kvantilisek között
helyezkedik el:

$$
x \in \left( -x_{ \frac{\alpha}{2} }, \;  x_{ 1 - \frac{\alpha}{2} } \right)
$$

:::info
Ha az eloszlás szimmetrikus
$
\left( -x_{ 1 - \frac{\alpha}{2} }, \;  x_{ 1 - \frac{\alpha}{2} } \right) =
\left(x_{\frac{\alpha}{2}},  x_{1-\frac{\alpha}{2}} \right)
$.
:::

<figure>
    <img src="/img/probstat/u_test_equality.svg" alt="drawing"/>
    <figcaption>Az $m=m_0$ nullhipotézis kritikus tartományai </figcaption>
</figure>

### Kisebb, nagyobb

:::danger
$\ge$ és $\le$ nullhipotézisek esetén **csak az eloszlás egyik oldala esik a kritikus tartományba**, Emiatt nem az
$1-\frac{\alpha}{2}$, hanem csak simán az $1-\alpha$ kvartiliseket határozzuk meg.
:::

Nagyobb reláció esetén a túl kicsi értékeket alkotják a kritikus tartományt.

<figure>
    <img src="/img/probstat/u_test_greater.svg" alt="drawing"/>
    <figcaption>Az $m \ge m_0$ nullhipotézis kritikus tartományai </figcaption>
</figure>

Értelemszerűen kisebb esetén pedig a túl nagy értékek.

<figure>
    <img src="/img/probstat/u_test_less.svg" alt="drawing"/>
    <figcaption>Az $m \le m_0$ nullhipotézis kritikus tartományai </figcaption>
</figure>
