# Nagy rendszerek fejlesztési fázisai, fejlesztési módszerek


## Fejlesztési modellek

A szoftverfejlesztési modell határozza meg az életciklus egyes fázisai közötti kapcsolatot, időbeliséget.

### Vízesés modell

A legegyszerűbb módszer, melyben az egyes fázisok lineárisan követik egymást. A projekt időtartama és ráfordításai előre
megtervezettek. Ennek eredményeképp jól strukturált és dokumentált a folyamat, azonban nem ad lehetőséget a
követelmények megváltoztatására, nem készül az esetleges nehézségekre (kockázatkezelés hiánya).

### Spirális modell

A Boehm-féle spirális modellben először prototípusok kerülnek megvalósításra, melyek kiértékelése után kerül sor a
szoftver tényleges megvalósítására. A fejlesztés ciklusokban történik, mely során a prototípusok és a
továbbfejlesztéssel kapcsolatos kockázatok kiértékelésre kerülnek, így jobban alkalmazkodik a változó követelményekhez.
A prototípusok elkészítése, azonban extra költséget jelent


### Inkrementális modell

Több lépésből építi fel a folyamatot. Minden lépésben új funkcionalitással bővül a szoftver. A fázisok rövidek, gyors
visszajelzéssel a felhasználói oldalról. Az egyes fázisok kihatnak egymásra. Jól tud alkalmazkodni a változó igényekhez,
azonban emiatt nehezebb menedzselni, megtervezni és validálni.



