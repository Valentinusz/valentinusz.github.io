# Osztály, objektum

Az objektumelvű programozási nyelvek az objektumok koncepciója köré épül, melyek az adat és az azt használó műveletek
egysége. Az objektumok formátumát szebb szóval típusát definiálják az osztályok. Az adott típussal rendelkező objektumot
az adott osztály egy példányának nevezzük.

Az objektumok egységbe zárják, azaz egy közös helyen, egységben tartalmazzák az adatot
(ezeket mezőknek vagy attribútumoknak nevezzük) és az azon értelmezett műveleteket (metódusok).

Sokszor az adatintegritás kikényszerítése miatt elengedhetetlen, hogy a tagokhoz ne lehessen közvetlenükl hozzáférni.
Erre a célra sok programozási nyelv elérési módosítókat definiál, melyek korlátozzák az adott taghoz való hozzáférést.
Például a Java nyelv a következő módosítókat definiálja:
- `private`: csak az osztályon belül érhető el
- `public`: bárhol elérhető
- `protected`: csak az osztályon és azok leszármazottjaiban érhető el
- nincs (`package private`): a csomagon belül elérhető

:::note
Más nyelvek csak konvenciókkal rendelkeznek. Például az `_` prefixum jelöli, hogy ezt a tagot nem kéne használni.
:::

A konstruktor egy speciális metódus, melynek feladata az objektum példányok előállítása. A konstruktoroknak tetszőleges
számú és jellegű paramétere lehet. Alapértelmezett konstruktornak nevezzük a paraméter nélküli konstruktort.
A programozási nyelvek általában automatikusan generálnak egy üres törzsű alapértelmezett konstruktort, ha más
konstruktort nem definiálunk.
