# Relációs adatmodell, egyed-kapcsolat model

Adatmodellnek nevezzük az adatok leírására használt jelölést, melynek részei:
- adatok struktúrája
- adatokon végezhető műveletek
- adatokra vonatkozó megszorítások

A relációs adatmodell az adatokat kétdimenziós táblákban (relációkban) tárolja. A táblának oszlopai (attribútumai) és
sorai vannak. Az attribútumoknak saját értékkészlete van.

A reláció neve és attribútumai együtt alkotják a reláció-sémát (attribútumok sorrendje nem számít).

Egy reláció soroknak egy halmaza. A reláció sorainak halmazát előfordulásnak nevezzük.

:::definition[Definíció - kulcs]
Az attribútumok egy halmaza **kulcsot** alkot egy relációra nézve, ha a reláció bármely előfordulásában nincs két olyan
sor, amelyek a kulcs összes attribútumának értékein megegyeznének.
:::

Egy kulcs akár több attribútumból állhat, például: Kocsma(<u>név</u>, <u>város</u>, tulaj).


